---
layout: page
title: Methodieken
permalink: /methodieken/
image: methodieken_page.jpg
image2: methodieken_page2.jpg
image-position: top
---

# Methodieken

Bureau Jip hanteert verschillende methodieken om met bepaalde ervaringen om te kunnen gaan. EMDR (Eye Movement Desensitization and Reprocessing), CGT (Cognitieve gedragstherapie), neurofeedback, KIES, axenroos, Helende verhalen, de [MatriXmethode](http://matrixmethodeinstituut.nl/) en Vriendenprogramma. Voor de volledigheid lichten we een aantal van deze methodes toe:

## EMDR

EMDR (Eye Movement Densitization and Reprocessing) is een psychotherapie, ontwikkeld door Francine Shapiro, en bedoeld voor mensen en kinderen met traumatische ervaringen. Het is gebaseerd op de theorie dat bepaalde gebeurtenissen opgeslagen zijn in relatief geisoleerde gedeeltes in het brein. Het is niet wetenschappelijk vastgesteld hoe oogbewegingen therapeutisch resultaat oplevert, maar metastudies zijn zodanig positief dat de World Health Organization (in 2013) EMDR als een van de twee technieken voor trauma bij kinderen aanbeveelt (naast CGT, cognitieve gedragstherapie).

## Neurofeedback

Neurofeedback is aanbevolen door de American Society of Pediatrics voor kinderen met ADHD. Er worden sensoren op het hoofd geplaatst net als met een EEG scan (electroencephalography). De metingen worden vervolgens zichtbaar of hoorbaar gemaakt. Helaas is het mechanisme achter neurofeedback niet wetenschappelijk vastgesteld. Een mogelijk alternatief voor neurofeedback is CGT (cognitieve gedragstherapie, eveneens te volgen bij Bureau Jip).

## KIES

Kinderen In Echtscheiding Situaties (KIES) is een programma dat kinderen helpt om om te gaan met de ingrijpende gebeurtenis die een echtscheiding voor ze kan zijn. Het kind staat centraal.

## De Axenroos

De Axenroos is afgeleid van de Roos van Leary. Het gaat erom dat kinderen ontdekken, dat je bijvoorbeeld soms als een schildpad kan reageren als je je bang voelt. Je trekt je dan terug. Andere kinderen vertonen bij een bang gevoel het gedrag van een steenbok: ze slaan en schoppen. Soms is het handig om initiatief te tonen, zoals een leeuw dat kan. Op een ander moment kan het gewoon handig zijn om als een kameel maar gewoon te volgen. Kinderen leren door middel van de Axenroos, dat alle gevoelens ok√© zijn, en dat bepaald gedrag soms handig is, en soms gewoon niet. 

## Helende verhalen

Kinderen kunnen vaak niet goed verwoorden wat hen dwars zit. Ze geven wel regelmatig signalen af; druk gedrag, of juist teruggetrokken, buikpijn, hoofdpijn, bedplassen, faalangst...
Een helend verhaal blijkt een kind heel goed te kunnen helpen.
De kracht van zo'n verhaal ligt hierin, dat het kind zich identificeert met de hoofdpersoon van het verhaal. Het zal de oplossing, aangeboden in het verhaal toepassen in zijn eigen situatie.







